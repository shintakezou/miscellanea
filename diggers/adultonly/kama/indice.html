<html>
  <head>
    <title>Kamasutra</title>
    <meta http-equiv="Content-Type" content="text/html; charset=UTF-8">
    <style></style>
  </head>
  <body>
<h1>Kamasutra</h1>

<p>
Sul sito <a href="http://www.alfemminile.com">Al femminile</a> ho trovato
questo semplice Kamasutra. Nel caso lo script per il download non lo trovi
più... mi dispiace, ma non ci posso fare niente... Spero comunque che
ancora ci sia, e se non c'è quello, ne troverete altri, se proprio
vi serve un Kamasutra...
</p>


<h2>Fase 1: download</h2>

<p>
Lo script <tt>kamasutra.sh</tt> scarica il Kamasutra, con tutto quello
che serve per vederlo offline grazie al programma <tt>wget</tt>.
</p>

<p>
Tuttavia, come noterete, c'è parecchio <i>rumore</i>, ovvero a noi
interessa solo il nome della posizione, l'immagine della posizione
e il testo della posizione; vogliamo eliminare tutto il resto e ciò viene
fatto grazie agli altri script.
</p>


<h2>Fase 2: ricreare il manuale</h2>

<p>
Un primo passo è usare <tt>addhtml.sh</tt> per aggiungere <tt>.html</tt>
ai nomi dei file (HTML) scaricati.
</p>

<p>
Un secondo passo è usare lo script <tt>kamanames.sh</tt> sulla directory
dove sono stati scaricati i file HTML, in questo modo <q>normalizziamo</q>
un attimo i nomi, che hanno in pratica un url con argomento, e senza
il .html finale prima del precedente trattamento. Dovremmo ottenere
dei file HTML il cui nome sia semplicemente un numero (seguito
dall'estensione)
</p>

<p>
Ora osservate che avete fondamentalmente tre directory: una (diciamo
la principale) contenente gli HTML or ora "trattati", e altre due (dentro
un'altra cartella sotto la principale) che
contengono delle immagini, cioè le immagini delle posizioni e
le immagini dei nomi delle posizioni (ahimé in immagine invece che
testo semplice).
</p>

<p>
Dalla linea di comando eseguiamo <tt>costruiscimanuale.sh</tt>
specificando come primo argomento la cartella degli HTML, come
secondo la cartella dove sono le immagini delle posizioni,
e come terzo la cartella dove sono le immagini del titolo della
posizione.
</p>

<p>
Alla fine dovreste ottenere una cartella (<tt>kmanuale</tt>) con
un index.html all'interno che vi permetterà di <i>navigare</i>
le diverse posizioni e leggervi il loro testo senza tutto il
<i>rumore</i> del sito originale, tolto grazie allo script
Perl <tt>estraitest.pl</tt> (che deve trovarsi in una cartella
presente nel PATH, per esempio in <tt>~/bin</tt> o nella
cartella corrente).
</p>

  </body>
</html>